---
title: Historia rozbitków
tags:
  - handout
  - story
type: Opowieść
---

# Historia rozbitków

_Relacja Quinna, rozbitka z innego świata, o zniszczeniu jego statku przez wieloręką bestię_

## Treść

> "Na bogów, co za koszmar! Przepraszam za mój wygląd! Jestem [[Quinn]], syn Barona Alarica, prawowity dziedzic Szmaragdowej Doliny. Ech… byłem o krok od osiągnięcia wielkości, a wszystko to dla pięknej Kasandry. Och, Kasandra… Widzicie, ona, ze swoim promiennym uśmiechem i oczami, które lśniły jak księżycowe szafiry, wyznała fascynację starożytną wiedzą – zaginionymi artefaktami o niezmierzonej mocy. Naturalnie, będąc rycerskim typem, przysiągłem je odnaleźć!
> 
> Zebrałem oczywiście, jak wtedy myślałem, kompetentną załogę. [[Dengran]], łotr z urokiem wściekłego borsuka i higieną trolla. [[Heliope]], czarodziejka, która upierała się przy noszeniu szat ozdobionych piórami i nieustannie bombardowała mnie idiotycznymi pytaniami. I [[Rutger]], krasnolud, który mruczał więcej niż mówił i wiecznie śmierdział piwem. Ech, czego się nie robi dla miłości...
> 
> Wypłynęliśmy na 'Śnie Kasandry', wspaniałym statku, jeśli mogę tak powiedzieć. Pokonaliśmy zdradzieckie burze, przechytrzyliśmy przebiegłe syreny (muszę wspomnieć, że strasznie fałszowały), a nawet przepłynęliśmy przez szkarłatne morze, a może to było bordo? Szczegóły są trochę niewyraźne, zważywszy na niemal ciągłe zagrożenie rychłą śmiercią.
> 
> A Wtedy nadeszła katastrofa! Znienacka pojawił się wir, wciągając nas w głębiny. Wyraźnie pamiętam, jak krzyczałem: „Ratujcie artefakty!” – przywódca zawsze musi ustalać priorytety, wiecie. No a potem wypluło nas gdzieś tutaj… Heliope kiedy zobaczyła gwiazdy, mówiła, że to jakiś inny świat, ale jak dla mnie to wyglądają normalnie.
> 
> Zanim zdążyłem właściwie ocenić sytuację, z morza wyłonił się kolosalny brutal z większą ilością rąk, niż mogłem zliczyć! Bestia, jednym ruchem niezliczonych nadgarstków, roztrzaskała nasz ukochany 'Sen Kasandry' na drzazgi! Byliśmy na dryfie, trzymając się wraku, zdani na łaskę tego czegoś, a stwór po prostu odszedł.
> 
> Właśnie gdy rozważałem jak uratować moich podwładnych, pojawiliście się wy, wspaniali ludzie! Teraz, jeśli nie mielibyście nic przeciwko, to przydałaby mi się gorąca kąpiel, schludne ubrania i kufel czegoś mocnego. W końcu dżentelmen taki jak ja, musi się odpowiednio prezentować."
> 
> Nadyma pierś, pozornie nieświadomy faktu, że jest obecnie ubrany w łachmany i wodorosty. "Och, i bądźcie tak mili i poinformujcie lokalne władze, że [[Quinn]], syn Barona Alarica, przybył. Jestem pewien, że będą chcieli ze mną pertraktować."
