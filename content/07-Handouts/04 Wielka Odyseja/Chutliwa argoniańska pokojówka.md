---
title: Chutliwa argoniańska pokojówka
tags:
  - handout
  - play
  - comedy
type: Sztuka Teatralna
---

# Chutliwa argoniańska pokojówka

_Fragment komediowej sztuki teatralnej autorstwa Crassiusa Curio_

## Treść

napisał

[[Crassius Curio]]

### Akt IV, scena III, ciąg dalszy

_[[Zadziera-Ogon]]_

Z całą pewnością nie, sir! Jestem tu tylko po to, by wysprzątać komnatę.

_[[Crantius Colto]]_

Tylko po to, maleńka?

_[[Zadziera-Ogon]]_

Nie mam pojęcia, o czym mówisz, panie. Jestem tylko skromną, argoniańską pokojówką.

_[[Crantius Colto]]_

Tak właśnie, pierożku. Niezłą pokojówką, trzeba dodać. Takie długie nogi i silny ogon.

_[[Zadziera-Ogon]]_

Zawstydza mnie pan, sir.

_[[Crantius Colto]]_

Bez obaw. Ze mną jesteś tu bezpieczna.

_[[Zadziera-Ogon]]_

Muszę dokończyć polerować podłogę, sir. Pani strasznie na mnie nakrzyczy, jeśli nie zdążę.

_[[Crantius Colto]]_

Polerowanie? Mam tu coś dla ciebie. O tu. Wypoleruj moją włócznię.

_[[Zadziera-Ogon]]_

Ale ona jest ogromna! To mogłoby potrwać całą noc!

_[[Crantius Colto]]_

Mamy dużo czasu, maleńka. Dużo czasu.

**KONIEC AKTU IV, SCENY III**

### AKT VII, SCENA II, CIĄG DALSZY

_[[Zadziera-Ogon]]_

Bogowie, cóż to za bochen! Jakże go zmieszczę w swoim piecu?

_[[Crantius Colto]]_

Tego bochna nie można jeszcze upiec, ślicznotko. Najpierw musi urosnąć.

_[[Zadziera-Ogon]]_

Gdybyśmy tylko mogli to przyśpieszyć. Jak mogłabym tego dokonać?

_[[Crantius Colto]]_

Moja głupiutka, argoniańska pokojówko, musisz użyć rączek.

_[[Zadziera-Ogon]]_

Mam pougniatać bochenek? Tutaj?

_[[Crantius Colto]]_

Oczywiście.

_[[Zadziera-Ogon]]_

Ale cóż zrobię, jeśli przyłapie mnie pani? Twój bochen miał zaspokoić jej apetyt.

_[[Crantius Colto]]_

Nie lękaj się, mój kwiatuszku. Apetyt twej pani zaspokoję później.

_[[Zadziera-Ogon]]_

Dobrze więc, ale obawiam się, że mój piec nie jest jeszcze dość gorący. To może długo potrwać!

_[[Crantius Colto]]_

Mamy dużo czasu, maleńka. Dużo czasu.

**KONIEC AKTU VII, SCENY II**
