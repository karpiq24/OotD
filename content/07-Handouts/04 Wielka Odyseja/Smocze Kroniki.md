---
title: Smocze Kroniki
tags:
  - handout
  - book
  - lore
type: Księga / Fragment Tomu
---

# Smocze Kroniki

_Fragment tomu III „O Utraconych i Przemienionych”, traktujący o zniknięciu czterech wielkich smoków po Pierwszej Wojnie_

## Treść

### Tom III: O Utraconych i Przemienionych

_Autor nieznany_

### Wstęp: Cisza na Niebiosach

Gdy ucichły szczęk oręża i krzyki umierających po Pierwszej Wojnie, a [[Przysięga Pokoju]] spowiła Thyleę swym kruchym całunem, na niebie zapanowała nienaturalna cisza. Zniknęły potężne sylwetki smoków, które przez lata były zarówno symbolem nadziei dla osadników, jak i zwiastunem zniszczenia dla ich wrogów.

Los srebrnej królowej, [[Balmytria|Balmytrii]], jest nam znany i opłakiwany. Jej doczesne szczątki spoczęły w monumentalnym grobowcu w [[Góra Telamok|Nekropolii Telamok]], milczącym świadectwie jej ostatecznego poświęcenia. Jednakże los pozostałych czterech z jej rodu – jej brązowego potomstwa, które wraz ze swymi jeźdźcami stanowiło trzon Zakonu – pozostaje jedną z największych nierozwiązanych zagadek naszej historii. Ostatnie wiarygodne relacje umiejscawiają ich w pobliżu Złotego Serca, tuż przed kulminacyjnymi dniami wojny, gdy losy świata wisiały na włosku. Co stało się z Wielką Czwórką? Co sprawiło, że zniknęły bez śladu?

### Hipoteza Pojmania: Gniew Tytanów

Najczęściej przytaczana, i w istocie najbardziej logiczna z pozoru, teoria głosi o pojmaniu. Tytani, upokorzeni i osłabieni, lecz wciąż pałający nienawiścią, mieli w akcie desperackiej zemsty schwytać ostatnie ze smoczych dzieci [[Balmytria|Balmytrii]]. Motywacja wydaje się oczywista: złamanie ducha pozostałych przy życiu Smoczych Lordów i pozbawienie ich najpotężniejszej broni.

Każdy ze smoków mógł paść ofiarą z innego powodu, jako celny cios wymierzony w jego jeźdźca:

*   **[[Tysophale]]**, wierzchowiec roztropnego i wpływowego politycznie [[Telamok|Telamoka Arkelandera]], mogła zostać pojmana, by złamać strategiczny umysł jej pana. Utrata tak potężnej sojuszniczki z pewnością zachwiałaby jego pewnością siebie w ostatnich, kluczowych dniach wojny.
    
*   **[[Raspytrion]]**, wierny towarzysz pięknego, lecz próżnego [[Adonis Neurdagon|Adonisa Neurdagona]]. Czyż [[Lutheria]], Pani Snów i ułudy, nie mogłaby z łatwością zwabić go w pułapkę, obiecując mu odbicie jego wspaniałości w tysiącu magicznych luster, tylko po to, by go zniewolić?
    
*   **[[Arkyrania]]**, smoczyca dosiadana przez budzącego grozę [[Estor Arkelander|Estora Arkelandera]]. Jej los mógł być bezpośrednią zemstą za okrucieństwa, jakich dopuścił się jej jeździec na ludach fey, dzieciach [[Lutheria|Lutherii]]. Być może to właśnie jej schwytanie było ceną za rzeź [[Gygani|Gyganów]].
    
*   **[[Sybolkorax]]**, potężny smok [[Rizon Phobas]], jedynej z przywódców, która przeżyła wojnę. Czy to możliwe, że jego ofiara – jego dobrowolne poddanie się lub heroiczna, przegrana walka w obronie innych – pozwoliła [[Rizon Phobas|Rizon]] ujść z życiem? Byłaby to tragedia godna największych eposów.
    

Zwolennicy tej teorii wskazują na ogromną moc, jaką władali Tytani. Czy [[Sydon]], Pan Burz, w swej niezmierzonym gniewie, nie zakułby ich w kajdany z żywej błyskawicy, by więzić je na dnie Zapomnianego Morza? Czy [[Lutheria]], w swym okrucieństwie, nie uwięziłaby ich w koszmarnym wymiarze, karmiąc się ich cierpieniem przez stulecia?

Jest to wizja mroczna, lecz spójna z naturą naszych odwiecznych wrogów. A jednak, mimo upływu prawie dwóch wieków, nie odnaleziono żadnych śladów, które potwierdzeńby tę hipotezę. Żadnych smoczych łusek na zapomnianych wyspach, żadnych szeptów o uwięzionych bestiach w legendach morskich ludów. Nic. Pustka.

> Na marginesie strony, pismem ostrym i pełnym pogardy, widnieje adnotacja naniesiona atramentem w kolorze zaschniętej krwi:
> 
> **Bzdury. Autor tego tomu, w swej akademickiej naiwności, nie jest w stanie pojąć prawdziwej natury mocy, jaką władają Tytani, ani ich pragmatyzmu. Pojmanie? W jakim celu? Tytani nie biorą jeńców, których nie zamierzają złamać lub pożreć. Trzymanie czterech potężnych bestii przy życiu przez pięćset lat byłoby marnotrawstwem energii i niepotrzebnym ryzykiem. Oni nie są sentymentalni.**
> 
> **Autor wydaje nie zdawać sobie nawet sprawę, z tego, że [[Sybolkorax]] nie był potomkiem [[Balmytria|Balmytrii]], a jej kochankiem.**
> 
> **Wątpie, żeby te smoki zostały pojmane, ale jestem pewien, że nie zostały zabite. Wróciły do swojego rodzinnego świata? A może gdzieś czekają w ukryciu, by ujawnić się podczas kolejnej wojny?**
