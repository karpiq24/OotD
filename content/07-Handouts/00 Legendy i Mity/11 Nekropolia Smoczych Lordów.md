---
title: Nekropolia Smoczych Lordów
tags:
  - handout
  - legend
type: Legenda
---

# Nekropolia Smoczych Lordów

_Legenda o górze Telamok i zbudowanym na niej Mieście Umarłych_

## Treść

Zarówno rasy rdzenne jak i rasy osadników znają wiele opowieści o samych Smoczych Lordach i podkoloryzowanych mitów. Nie inaczej jest w przypadku [[Góra Telamok|góry Telamok]] i zbudowanego na niej martwego miasta.

Większość ras osadników widzi je w prostym świetle: prawdziwe miasto umarłych. Wiele z jego historii, nawet w Mytros, popadło już w zapomnienie, ponieważ nikt nie odwiedził tego miejsca od wieków. Uważane jest za święte miejsce ostatecznego spoczynku największych Smoczych Lordów, którzy od dawna nie żyją, i nikt nie naruszyłby ich spokoju bez najodważniejszych powodów. Nawet gdyby ktoś chciał, nie osiągnąłby wiele, ponieważ miejsce jest chronione przez nie znającego zmęczenia strażnika, którego wielu uważa za [[Damon|Damona]], największego maga w historii i założyciela Akademii Mytros. Nikt nie wie, w jaki sposób miałby przeżyć tam tak długo, jawnie lekceważąc Panią Śmierci i jej żniwa, ale nikt nie jest na tyle ciekawy, potężny czy chciwy, by pokonać Ścieżkę Umarłych, by się tego dowiedzieć, nawet mimo obietnicy wielkich skarbów złożonych w grobowcach.

Cisza wokół góry Telamok jest tak nienaturalnie wszechogarniająca, że niektórzy udręczeni obywatele, zwłaszcza mieszkańcy Mytros, obrali ją sobie za cel wygnania, decydując się spędzić resztę swoich dni w całkowitej koczowniczej samotności. Wielu z tych pustelników zatraciło się w nałogach, miłości czy samotności, a nawet w poczuciu winy. Niektórzy z nich twierdzą, że osiągnęli epifanie, których nikt inny nie mógł zrozumieć, ale rzadko się im wierzy. Większość kroczących Ścieżką Umarłych i tak umiera wkrótce po postawieniu pierwszych kroków.

Z drugiej strony, większość rdzennych ras (jak również osadników bliższych kultowi Lutherii) widzi w górze Telamok jedynie nienaturalną potworność. Najstarsi twierdzą, że gdzieś głęboko w górach znajduje się przejście bezpośrednio do Podświata (ang. Underworld), ostatniej płaszczyzny istnienia, zwykle chronionej przez Panią Snów i Morze Otchłani. [[Damon]], szalony czarnoksiężnik, znalazł sposób na wykorzystanie tej bramy do własnych celów, kosztem zmarłych po drugiej stronie: posunięty do niewyobrażalnego strachu i nienawiści do Bliźniąt, używa dusz zmarłych jako pożywienia aż do dnia dzisiejszego, przekształcając się w wynaturzenie, które stoi teraz u wrót rozpadającego się mauzoleum. Miejmy nadzieję, że pozostali grabieżcy nie byli tak szaleni jak on, ale nawet oni mogą być teraz nieumarłymi ofiarami najbardziej znaczącego przypadku śmiertelnej pychy w historii Thylei.

Według nich czyn Damona był tak odrażający, że zabił on samą górę. Na pozostałej części kontynentu Thylea nie ma nic podobnego do Telamok, tak cichego, tak wyraźnie martwego: im bliżej Nekropolii, tym ciszej; nie widać żadnych zwierząt, nie rośnie trawa, a niebo jest stale zachmurzone, jakby nawet sam Władca Burz nie mógł znieść widoku tego, co zrobiono z tą częścią jego matki. Nawet w pierwszej połowie Ścieżki Umarłych jedyne co można znaleźć to oznaki brutalności: głównie wyschnięte krzaki lub trujące rośliny, gryzonie i drapieżne ptaki. Harpie i nieumarli wędrują po szczytach i jaskiniach, a niektórzy nawet twierdzą, że można tam natknąć się na zdesperowane wędrujące duchy, uciekinierzy z Podświata, którzy istnieją tylko po to, by uciec przed surowym uściskiem Damona...

Ostatecznie większość śmiertelników postrzega Telamok jako pomnik: najbardziej szanowane miejsce Zakonu Smoczych Lordów i ostatni akt buntu, jedynego z nich który przetrwał do dziś. Jednocześnie wielu innych widzi w Nekropolii czystą zarazę, największą plamę na Thylei. Gdy tylko Przysięga Pokoju zakończy się, Lutheria zapewne zrówna to miejsce z powierzchnią Thylei.
