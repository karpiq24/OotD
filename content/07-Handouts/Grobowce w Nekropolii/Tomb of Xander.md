---
title: Tomb of Xander
tags:
  - handout
  - note
type: Inskrypcja / Opis Grobowca
---

# Tomb of Xander
> Ściany tej dużej komnaty noszą zdumiewającą liczbę obrazów wszelkiego rodzaju: rzeźbienia w kamieniu, kolorowe malowidła ścienne, szklane mozaiki, obrazy! Sceny są jeszcze bardziej zróżnicowane: bitwy, wiele z nich jest bardziej szczegółowych niż te przedstawione w innych grobowcach; zwykłe sekwencje, w których [[History of Thylea#Arrival of the Dragonlords (Przybycie Smoczych Władców)|Smoczy Lordowie]] rozbijają obóz, polują w towarzystwie ludzi i smoków, piją i opowiadają historie; eksploracja nowego świata, stawianie czoła nowej krainie. W każdym z nich występuje specyficzny ludzki wojownik i srebrny smok. Na jednym panelu po prostu szybują samotnie po ciemnoniebieskim niebie pełnym świecących gwiazd.
> 
> Na sklepieniu kolebkowym znajdują się prawdopodobnie najciekawsze obrazy, najwyraźniej opowiadające jakąś historię. Pierwsze panele przedstawiają tego samego mężczyznę, [[Xander|Xandera Huoratha]], ubranego w stroje przypominające ceremoniał: zamiast zbroi jest kolorowe ubranie i elegancka biżuteria. Nad nim wielcy królowie i królowe ofiarowują szereg prezentów: złoto i klejnoty; bronie i zbroje; żołnierze i statki.
> 
> Następnie, pod nocnym gwieździstym niebem, ten sam mężczyzna, wciąż w królewskim stroju, klęka przed dwoma wielkimi smokami, jednym brązowym i jednym srebrnym. Mimo to, że są potężni i przyćmiewają mężczyznę, to patrzą na niego z szacunkiem i ciekawością do tego stopnia, że jeden panel później ogromna srebrna istota wyciąga swoje niebezpieczne szpony nie jako groźba, ale po to, by uścisnąć dłoń na znak szacunku wśród równych sobie.
> 
> Wreszcie rozpoczyna się wielka podróż. Pozornie nieskończone błękitne morze zostaje pochłonięte w całości przez jeszcze bardziej nieskończoną falę brązu: dziesiątki smoków lecących w stronę wschodzącego słońca, z łuskami mieniącymi się w świetle, a za nimi kilkadziesiąt statków. Na tyłach ludzki rycerz dzierżący potężny topór i srebrny smok ryczący na świat.
> 
> Gdy spuszczacie wzrok, zdajecie sobie sprawę, że środek pomieszczenia jest zdominowany przez duży sarkofag z czarnego marmuru, na którym wygrawerowano wizerunek mężczyzny, którego widzieliście wyrzeźbionego na drzwiach… jednak wygląda trochę inaczej.
> 
> Nadal nosi tą samą zbroję, hełm i broń, ale nie jest już dumny: jego ramiona są luźne, a uścisk topora nie jest tak mocny. Na jego twarzy widoczne są zmarszczki, zbyt widoczne jak na tak młodego mężczyznę, a twarz, chociaż w większości zakryta, wciąż wydaje się wyraźnie smutna, z matowymi i samotnymi oczami. Wokół sarkofagu stoją trzy eleganckie postumenty, puste.
> 
> Jednak, pomieszczenie niemal do was przemawia, jakby nawet ściany nie mogły zapomnieć tego, kto został pochowany w tym sarkofagu: „Witaj Xanderze, Pierwszym wśród Smoczych Lordów”; „odwróć oczy, bo jego wielkość cię oślepi”; „podnieście ręce, a on przetnie wasze łańcuchy”; „Mówili, że to tylko człowiek, z ciała i kości, tak jak wszyscy inni. Mylili się. Mylili się".
