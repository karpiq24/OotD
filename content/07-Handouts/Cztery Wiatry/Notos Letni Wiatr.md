---
title: Notos Letni Wiatr
tags:
  - handout
  - letter
type: List / Opowieść
---

# Notos Letni Wiatr

_Opowieść [[Kyrah|Notos]], Letniego Wiatru (wcielenia [[Kyrah]])_

## Treść

> Ostatnie stulecie [[10 Przysięga Pokoju|Przysięgi Pokoju]] było czasem pełnym zmian i związanych z nimi emocji, od strachu po oczekiwanie. Równowaga sił się zmieniała, tytani stawali się coraz odważniejsi, a przyszłość była niepewna. Muszę przyznać, że mimo to ten niestabilny okres był całkiem odpowiedni dla kogoś takiego jak ja. W ciągu ostatnich kilku dekad odnalazłam pokrewne dusze: trzech [[Thylean Nymph|Fey]], którzy do tej pory wiedli osłonięte życie, ale którzy również mieli głębokie ideały i nadzieje. Tęsknili za autentycznym życiem, nie tylko dla siebie, ale także dla [[Thylea|Thylei]], która zachowując pokój, mogła stać się bardziej urozmaiconym, kolorowym światem. Chcieli dzielić się swoimi marzeniami.
> 
> Jeden po drugim, spotykałam ich i inspirowałam się nimi. Pojawienie się takich ludzi, w takiej liczbie, w moim życiu tak blisko siebie musiało być przeznaczeniem. Zebrałam ich wszystkich razem i to wspólne marzenie nabrało kształtu w naszych umysłach: [[Cztery Wiatry]], grupa złożyła przysięgę braterstwa. Każdy z nas, miał porzucić swoje dotychczasowe życie i stać się zbłąkanym bardem, szerzącym ideały poprzez pieśń i poezję, aż do nieuchronnego końca Przysięgi Pokoju. Każdy z nas miał obrać kardynalny kierunek i podążać za wiatrami Thylei, bez względu na to, dokąd prowadziły. Tam mieliśmy się dzielić ideami, a ludzie mieli słuchać.
> 
> [[Boreas]], Północny Wiatr Zimy, miał szerzyć mądrość i zrozumienie, zwłaszcza wśród wiecznie walczących [[Thylean Centaur|plemion centaurów]] na [[Wielkie Stepy|Wielkich Stepach]]; [[Zephyrus]], Zachodni Wiatr Wiosny, miał prznieść umiarkowanie barbarzyńcom z Zachodu; [[Euria]], Wschodni Wiatr Jesieni, miała gonić wschodzące słońce na [[Półwysep Arezyjski]] i przynieść nowe oblicze odwagi, oddzielone od męstwa pokazywanego przez ich tradycje wojenne. Każdy szerzył pokój na swój własny sposób.
> 
> Ja sama przyjęłam imię Notos, Południowy Wiatr Lata, jedno z moich wielu moich wcieleń, ale mimo to stało się ulubione. Byłam jedyną, która nie miała jasnego miejsca, do którego mogłabym się udać, biorąc pod uwagę różnorodność możliwości w [[Zatoka Cerulańska|Zatoce Cerulańskiej]]. Tam dokąd prowadził wiatr, tam udawałam się, opowiadając o pokoju, o [[The Powers of Thylea|Pięciu Bogach]], a także zachęcałam do cieplejszych i łagodniejszych relacji z innymi.
> 
> Przed wyruszeniem w drogę przysięgliśmy sobie, że spotkamy się ponownie za kilka lat. Niestety, nie było nam to pisane. Do niedawna myślałam, że Euria nie przeżyła wyprawy. A pozostałe Wiatry, w tym ja zmieniły się pod wpływem podróży. Kiedy w końcu los połączył naszą trójkę, ledwo mogliśmy się rozpoznać. Wystarczyło kilka słów, aby wszyscy zdali sobie sprawę, że nasze marzenia odeszły, a więc my też odeszliśmy. Nie było nawet pożegnania. Cztery Wiatry przestały istnieć.