---
title: Pythor i Piątka Sióstr
tags:
  - handout
  - play
  - tragedy
  - comedy
type: Sztuka Teatralna
---

# Pythor i Piątka Sióstr

_Streszczenie sztuki teatralnej opisującej romanse boga Pythora i zazdrość jego żony Hexii_

## Treść

### Akt I

Tragedia zaczyna się od [[Pythor|Pythora]], który szuka swojego miejsca na świecie w roli Boga Bitwy po rozpoczęciu się [[Przysięga Pokoju|Przysięgi Pokoju]]. Wygłasza kilka monologów na temat swojego obowiązku zachowania czujności przez następne 500 lat. [[Pythor]] przedstawiany jest jako ktoś, kto nie jest w stanie zbyt długo skupić się na żadnej pojedynczej rzeczy.

Pierwszy akt kończy się odnalezieniem silnej elfiej kobiety o imieniu [[Hexia]], która została adoptowana do rodziny z czterema innymi siostrami. [[Pythor]] oznajmia, że jego celem w życiu staje się miłość do [[Hexia|Hexii]] z którą bierze ślub i porzuca bitwy przeciwko Tytanom.

### Akt II

Drugi akt przedstawia skomplikowaną relację między [[Pythor|Pythorem]] a [[Hexia|Hexią]]. Ich osobowości się zderzają i z obojga wybucha gniew. Niekompetencja [[Pythor|Pythora]] doprowadza [[Hexia|Hexię]] do wściekłości. Rozbijają naczynia, krzyczą na siebie, ale po chwili godzą się w pasji.

Jednak [[Pythor]] zaczyna spoglądać na cztery przybrane siostry [[Hexia|Hexii]]. Jedna po drugiej, [[Pythor]] ma romans z każdą po kolei. [[Hexia]] ma swoje podejrzenia, ale nie ma dowodów. [[Hexia]] jest coraz bardziej wściekła, a [[Pythor]] coraz więcej pije i wyznaje miłość pozostałym siostrom.

Akt drugi kończy się, gdy [[Pythor]] romansuje z najmłodszą siostrą, która jest obiecana innemu.

### Akt III

Ostatni akt zaczyna się od ślubu najmłodszej siostry, ale zostaje on przerwany przez tyrana, króla [[Estoria|Estorii]], [[Lysis Arkelander|Lysisa Arkelandera]]. [[Lysis Arkelander|Lysis]] żąda, aby panna młoda została jego żoną wbrew jej woli, a następnie ją porywa.

Kompletnie pijany [[Pythor]] dowiaduje się o tej sytuacji od [[Hexia|Hexii]], która wciąż tylko podejrzewa jego romanse. Głęboko zamyślony [[Pythor]], potyka się w stronę pałacu i rzuca wyzwanie [[Lysis Arkelander|Lysisowi]] o koronę. Arogancki tyran, wierzy, że da radę pijanemu bogu i przyjmuje wyzwanie.

Podczas pojedynku [[Pythor]] ewidentnie zaczyna przegrywać, aż w końcu potyka się o własne nogi i ląduje na wozie pełnym beczek. Jedna z nich spada na konia, który kopie stojącego w pobliżu mężczyzne, wybijając mu ząb, który wlatuje [[Lysis Arkelander|Lysisowi]] w oko. Tyran łapie się za twarz, będąc chwilowo oślepionym, a następnie potyka się i upada na własny miecz.

[[Pythor]] zostaje ogłoszony nowym królem a najmłodsza siostra [[Hexia|Hexii]] zostaje uratowana. Rozemocjonowany [[Pythor]] przyciąga siostrę na długi pocałunek na oczach [[Hexia|Hexii]].

Na koniec przedstawienia [[Hexia]] wygłasza monolog w którym opisuje jak dowiedziała się o romansach [[Pythor|Pythora]] z jej siostrami. Popada w coraz bardziej szaleńczą zazdrość. W końcowych wersach wyznaje, że skoro nie jest w stanie zabić męża, będzie zabijała każdą kobietę, w której się zakocha, bez względu na to kim by była.
